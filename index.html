<!DOCTYPE html>
<html lang="en">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 4.2.1">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon-32x32-next.png">
  <link rel="icon" type="image/png" sizes="16x16" href="/images/favicon-16x16-next.png">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">


<link rel="stylesheet" href="/lib/font-awesome/css/all.min.css">
  
  <link rel="stylesheet" href="/lib/animate-css/animate.min.css">

<script class="hexo-configurations">
    var NexT = window.NexT || {};
    var CONFIG = {"hostname":"ligenyuan.github.io","root":"/","scheme":"Muse","version":"8.0.0-rc.4","exturl":false,"sidebar":{"position":"left","display":"post","padding":18,"offset":12},"copycode":false,"bookmark":{"enable":false,"color":"#222","save":"auto"},"fancybox":false,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":false,"trigger":"auto","top_n_per_article":1,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"fadeInDown","post_body":"fadeInDown","coll_header":"fadeInLeft","sidebar":"fadeInUp"}}};
  </script>

  <meta property="og:type" content="website">
<meta property="og:title" content="todo">
<meta property="og:url" content="https://ligenyuan.github.io/index.html">
<meta property="og:site_name" content="todo">
<meta property="og:locale" content="en_US">
<meta property="article:author" content="shenlan">
<meta name="twitter:card" content="summary">

<link rel="canonical" href="https://ligenyuan.github.io/">


<script class="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : true,
    isPost : false,
    lang   : 'en'
  };
</script>

  <title>todo</title>
  






  <noscript>
  <style>
  body { margin-top: 2rem; }

  .use-motion .menu-item,
  .use-motion .sidebar,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header {
    visibility: visible;
  }

  .use-motion .header,
  .use-motion .site-brand-container .toggle,
  .use-motion .footer { opacity: initial; }

  .use-motion .site-title,
  .use-motion .site-subtitle,
  .use-motion .custom-logo-image {
    opacity: initial;
    top: initial;
  }

  .use-motion .logo-line {
    transform: scaleX(1);
  }

  .search-pop-overlay, .sidebar-nav { display: none; }
  .sidebar-panel { display: block; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <main class="main">
      <header class="header" itemscope itemtype="http://schema.org/WPHeader">
        <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="Toggle navigation bar">
    </div>
  </div>

  <div class="site-meta">

    <a href="/" class="brand" rel="start">
      <i class="logo-line"></i>
      <h1 class="site-title">todo</h1>
      <i class="logo-line"></i>
    </a>
  </div>

  <div class="site-nav-right">
    <div class="toggle popup-trigger">
    </div>
  </div>
</div>







</div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">

    <div class="sidebar-inner sidebar-overview-active">
      <ul class="sidebar-nav">
        <li class="sidebar-nav-toc">
          Table of Contents
        </li>
        <li class="sidebar-nav-overview">
          Overview
        </li>
      </ul>

      <!--noindex-->
      <section class="post-toc-wrap sidebar-panel">
      </section>
      <!--/noindex-->

      <section class="site-overview-wrap sidebar-panel">
        <div class="site-author animated" itemprop="author" itemscope itemtype="http://schema.org/Person">
  <p class="site-author-name" itemprop="name">shenlan</p>
  <div class="site-description" itemprop="description"></div>
</div>
<div class="site-state-wrap animated">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">5</span>
          <span class="site-state-item-name">posts</span>
        </a>
      </div>
  </nav>
</div>



      </section>
    </div>
  </aside>
  <div id="sidebar-dimmer"></div>


      </header>

      
  <div class="back-to-top">
    <i class="fa fa-arrow-up"></i>
    <span>0%</span>
  </div>

<noscript>
  <div id="noscript-warning">Theme NexT works best with JavaScript enabled</div>
</noscript>


      <div class="main-inner">
        

        <div class="content index posts-expand">
          
      
  
  
  <article itemscope itemtype="http://schema.org/Article" class="post-block" lang="en">
    <link itemprop="mainEntityOfPage" href="https://ligenyuan.github.io/2020/07/12/%E9%81%93%E5%BE%B7%E7%BB%8F/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.gif">
      <meta itemprop="name" content="shenlan">
      <meta itemprop="description" content="">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="todo">
    </span>
      <header class="post-header">
        <h2 class="post-title" itemprop="name headline">
          
            <a href="/2020/07/12/%E9%81%93%E5%BE%B7%E7%BB%8F/" class="post-title-link" itemprop="url">道德经</a>
        </h2>

        <div class="post-meta">
            <span class="post-meta-item">
              <span class="post-meta-item-icon">
                <i class="far fa-calendar"></i>
              </span>
              <span class="post-meta-item-text">Posted on</span>
              

              <time title="Created: 2020-07-12 16:48:55 / Modified: 14:09:04" itemprop="dateCreated datePublished" datetime="2020-07-12T16:48:55+08:00">2020-07-12</time>
            </span>

          

        </div>
      </header>

    
    
    
    <div class="post-body" itemprop="articleBody">

      
          <h2 id="道经"><a href="#道经" class="headerlink" title="道经"></a>道经</h2><h3 id="01"><a href="#01" class="headerlink" title="01."></a>01.</h3><p>道可道，非常道。名可名，非常名。无名天地之始。有名万物之母。故常无欲以观其妙。常有欲以观其徼。此两者同出而异名，同谓之玄。玄之又玄，众妙之门。 </p>
<h3 id="02"><a href="#02" class="headerlink" title="02."></a>02.</h3><p>天下皆知美之为美，斯恶矣；皆知善之为善，斯不善已。故有无相生，难易相成，长短相形，高下相倾，音声相和，前後相随。是以圣人处无为之事，行不言之教。万物作焉而不辞。生而不有，为而不恃，功成而弗居。夫唯弗居，是以不去。 </p>
<h3 id="03"><a href="#03" class="headerlink" title="03."></a>03.</h3><p>不尚贤， 使民不争。不贵难得之货，使民不为盗。不见可欲，使民心不乱。是以圣人之治，虚其心，实其腹，弱其志，强其骨；常使民无知、无欲，使夫智者不敢为也。为无为，则无不治。 </p>
<h3 id="04"><a href="#04" class="headerlink" title="04."></a>04.</h3><p>道冲而用之，或不盈。渊兮似万物之宗。解其纷，和其光，同其尘，湛兮似或存。吾不知谁之子，象帝之先。 </p>
<h3 id="05"><a href="#05" class="headerlink" title="05."></a>05.</h3><p>天地不仁，以万物为刍狗。圣人不仁，以百姓为刍狗。天地之间，其犹橐迭乎？虚而不屈，动而愈出。多言数穷，不如守中。 </p>
<h3 id="06"><a href="#06" class="headerlink" title="06."></a>06.</h3><p>谷神不死是谓玄牝。玄牝之门是谓天地根。绵绵若存，用之不勤。 </p>
<h3 id="07"><a href="#07" class="headerlink" title="07."></a>07.</h3><p>天长地久。天地所以能长且久者，以其不自生，故能长生。是以圣人後其身而身先，外其身而身存。非以其无私邪！故能成其私。 </p>
<h3 id="08"><a href="#08" class="headerlink" title="08."></a>08.</h3><p>上善若水。水善利万物而不争，处众人之所恶，故几於道。居善地，心善渊，与善仁，言善信，正善治，事善能，动善时。夫唯不争，故无尤。 </p>
<h3 id="09"><a href="#09" class="headerlink" title="09."></a>09.</h3><p>持而盈之不如其己；揣而锐之不可长保；金玉满堂莫之能守；富贵而骄，自遗其咎。功遂身退，天之道。 </p>
<h3 id="10"><a href="#10" class="headerlink" title="10."></a>10.</h3><p>载营魄抱一，能无离乎？专气致柔，能如婴儿乎？涤除玄览，能无疵乎？爱国治民，能无为乎？天门开阖，能为雌乎？明白四达，能无知乎。 </p>
<h3 id="11"><a href="#11" class="headerlink" title="11."></a>11.</h3><p>三十幅共一毂，当其无，有车之用。埏埴以为器，当其无，有器之用。凿户牖以为室，当其无，有室之用。故有之以为利，无之以为用。 </p>
<h3 id="12"><a href="#12" class="headerlink" title="12."></a>12.</h3><p>五色令人目盲，五音令人耳聋，五味令人口爽，驰骋畋猎令人心发狂，难得之货令人行妨。是以圣人，为腹不为目，故去彼取此。 </p>
<h3 id="13"><a href="#13" class="headerlink" title="13."></a>13.</h3><p>宠辱若惊，贵大患若身。何谓宠辱若惊？宠为下。得之若惊失之若惊是谓宠辱若惊。何谓贵大患若身？吾所以有大患者，为吾有身，及吾无身，吾有何患。故贵以身为天下，若可寄天下。爱以身为天下，若可托天下。 </p>
<h3 id="14"><a href="#14" class="headerlink" title="14."></a>14.</h3><p>视之不见名曰夷。听之不闻名曰希。抟之不得名曰微。此三者不可致诘，故混而为一。其上不皦(jiǎo)，其下不昧，绳绳不可名，复归於无物。是谓无状之状，无物之象，是谓惚恍。迎之不见其首，随之不见其後。执古之道以御今之有。能知古始，是谓道纪。 </p>
<h3 id="15"><a href="#15" class="headerlink" title="15."></a>15.</h3><p>古之善为士者，微妙玄通，深不可识。夫唯不可识，故强为之容。豫兮若冬涉川；犹兮若畏四邻；俨兮其若容；涣兮若冰之将释；敦兮其若朴；旷兮其若谷；混兮其若浊；澹兮其若海；飉(liáo,风的声音)兮若无止。孰能浊以静之徐清。孰能安以动之徐生。保此道者不欲盈。夫唯不盈故能蔽而新成。 </p>
<h3 id="16"><a href="#16" class="headerlink" title="16."></a>16.</h3><p>致虚极守静笃。万物并作，吾以观复。夫物芸芸各复归其根。归根曰静，是谓复命；复命曰常，知常曰明。不知常，妄作凶。知常容，容乃公，公乃全，全乃天，天乃道，道乃久，没身不殆。 </p>
<h3 id="17"><a href="#17" class="headerlink" title="17."></a>17.</h3><p>太上，下知有之。其次，亲而誉之。其次，畏之。其次，侮之。信不足焉，有不信焉。悠兮其贵言，功成事遂，百姓皆谓∶我自然。 </p>
<h3 id="18"><a href="#18" class="headerlink" title="18."></a>18.</h3><p>大道废有仁义；慧智出有大伪；六亲不和有孝慈；国家昏乱有忠臣。 </p>
<h3 id="19"><a href="#19" class="headerlink" title="19."></a>19.</h3><p>绝圣弃智，民利百倍；绝仁弃义，民复孝慈；绝巧弃利，盗贼无有；此三者，以为文不足。故令有所属，见素抱朴少私寡欲。 </p>
<h3 id="20"><a href="#20" class="headerlink" title="20."></a>20.</h3><p>绝学无忧，唯之与阿，相去几何？善之与恶，相去若何？人之所畏，不可不畏。荒兮其未央哉！众人熙熙如享太牢、如春登台。我独泊兮其未兆，如婴儿之未孩；儡儡(lěi,羸弱)兮若无所归。众人皆有馀，而我独若遗。我愚人之心也哉！沌沌兮。俗人昭昭，我独昏昏；俗人察察，我独闷闷。众人皆有以，而我独顽且鄙。我独异於人，而贵食母。 </p>
<h3 id="21"><a href="#21" class="headerlink" title="21."></a>21.</h3><p>孔德之容惟道是从。道之为物惟恍惟惚。惚兮恍兮其中有象。恍兮惚兮其中有物。窈兮冥兮其中有精。其精甚真。其中有信。自古及今，其名不去以阅众甫。吾何以知众甫之状哉！以此。 </p>
<h3 id="22"><a href="#22" class="headerlink" title="22."></a>22.</h3><p>曲则全，枉则直，洼则盈，敝则新少则得，多则惑。是以圣人抱一为天下式。不自见故明；不自是故彰；不自伐故有功；不自矜故长；夫唯不争，故天下莫能与之争。古之所谓∶曲则全者」岂虚言哉！诚全而归之。 </p>
<h3 id="23"><a href="#23" class="headerlink" title="23."></a>23.</h3><p>希言自然。故飘风不终朝，骤雨不终日。孰为此者？天地。天地尚不能久，而况於人乎？故从事於道者，同於道。德者同於德。失者同於失。同於道者道亦乐得之；同於德者德亦乐得之；同於失者失於乐得之信不足焉有不信焉。 </p>
<h3 id="24"><a href="#24" class="headerlink" title="24."></a>24.</h3><p>企者不立；跨者不行。自见者不明；自是者不彰。自伐者无功；自矜者不长。其在道也曰∶馀食赘形。物或恶之，故有道者不处。 </p>
<h3 id="25"><a href="#25" class="headerlink" title="25."></a>25.</h3><p>有物混成先天地生。寂兮寥兮独立不改，周行而不殆，可以为天下母。吾不知其名，强字之曰道。强为之名曰大。大曰逝，逝曰远，远曰反。故道大、天大、地大、人亦大。域中有大，而人居其一焉。人法地，地法天，天法道，道法自然。 </p>
<h3 id="26"><a href="#26" class="headerlink" title="26."></a>26.</h3><p>重为轻根，静为躁君。是以君子终日行不离轻重。虽有荣观燕处超然。奈何万乘之主而以身轻天下。轻则失根，躁则失君。 </p>
<h3 id="27"><a href="#27" class="headerlink" title="27."></a>27.</h3><p>善行无辙迹。善言无瑕谪。善数不用筹策。善闭无关楗而不可开。善结无绳约而不可解。是以圣人常善救人，故无弃人。常善救物，故无弃物。是谓袭明。故善人者不善人之师。不善人者善人之资。不贵其师、不爱其资，虽智大迷，是谓要妙。 </p>
<h3 id="28"><a href="#28" class="headerlink" title="28."></a>28.</h3><p>知其雄，守其雌，为天下溪。为天下溪，常德不离，复归於婴儿。知其白，守其黑，为天下式。为天下式，常德不忒，复归於无极。知其荣，守其辱，为天下谷。为天下谷，常德乃足，复归於朴。朴散则为器，圣人用之则为官长。故大制不割。 </p>
<h3 id="29"><a href="#29" class="headerlink" title="29."></a>29.</h3><p>将欲取天下而为之，吾见其不得已。天下神器，不可为也，为者败之，执者失之。夫物或行或随、或觑或吹、或强或羸、或挫或隳。是以圣人去甚、去奢、去泰。 </p>
<h3 id="30"><a href="#30" class="headerlink" title="30."></a>30.</h3><p>以道佐人主者，不以兵强天下。其事好还。师之所处荆棘生焉。军之後必有凶年。善有果而已，不敢以取强。果而勿矜。果而勿伐。果而勿骄。果而不得已。果而勿强。物壮则老，是谓不道，不道早已。 </p>
<h3 id="31"><a href="#31" class="headerlink" title="31."></a>31.</h3><p>夫佳兵者不祥之器，物或恶之，故有道者不处。君子居则贵左，用兵则贵右。兵者不祥之器，非君子之器，不得已而用之，恬淡为上。胜而不美，而美之者，是乐杀人。夫乐杀人者，则不可得志於天下矣。吉事尚左，凶事尚右。偏将军居左，上将军居右。言以丧礼处之。杀人之众，以悲哀泣之，战胜以丧礼处之。 </p>
<h3 id="32"><a href="#32" class="headerlink" title="32."></a>32.</h3><p>道常无名。朴虽小天下莫能臣也。侯王若能守之，万物将自宾。天地相合以降甘露，民莫之令而自均。始制有名，名亦既有，夫亦将知止，知止可以不殆。譬道之在天下，犹川谷之於江海。 </p>
<h3 id="33"><a href="#33" class="headerlink" title="33."></a>33.</h3><p>知人者智，自知者明。胜人者有力，自胜者强。知足者富。强行者有志。不失其所者久。死而不亡者，寿。 </p>
<h3 id="34"><a href="#34" class="headerlink" title="34."></a>34.</h3><p>大道泛兮，其可左右。万物恃之以生而不辞，功成而不名有。衣养万物而不为主，常无欲可名於小。万物归焉，而不为主，可名为大。以其终不自为大，故能成其大。 </p>
<h3 id="35"><a href="#35" class="headerlink" title="35."></a>35.</h3><p>执大象天下往。往而不害安平太。乐与饵，过客止。道之出口淡乎其无味。视之不足见。听之不足闻。用之不足既。 </p>
<h3 id="36"><a href="#36" class="headerlink" title="36."></a>36.</h3><p>将欲歙之，必固张之。将欲弱之，必固强之。将欲废之，必固兴之。将欲取之，必固与之。是谓微明。柔弱胜刚强。鱼不可脱於渊，国之利器不可以示人。 </p>
<h3 id="37"><a href="#37" class="headerlink" title="37."></a>37.</h3><p>道常无为，而无不为。侯王若能守之，万物将自化。化而欲作，吾将镇之以无名之朴。无名之朴，夫亦将无欲。不欲以静，天下将自定。 </p>
<h2 id="德经"><a href="#德经" class="headerlink" title="德经"></a>德经</h2><h3 id="38"><a href="#38" class="headerlink" title="38."></a>38.</h3><p>上德不德是以有德。下德不失德是以无德。上德无为而无以为。下德无为而有以为。上仁为之而无以为。上义为之而有以为。上礼为之而莫之以应，则攘臂而扔之。故失道而後德。失德而後仁。失仁而後义。失义而後礼。夫礼者忠信之薄而乱之首。前识者，道之华而愚之始。是以大丈夫，处其厚不居其薄。处其实，不居其华。故去彼取此。 </p>
<h3 id="39"><a href="#39" class="headerlink" title="39."></a>39.</h3><p>昔之得一者。天得一以清。地得一以宁。神得一以灵。谷得一以盈。万物得一以生。侯王得一以为天下贞。其致之。天无以清将恐裂。地无以宁将恐废。神无以灵将恐歇。谷无以盈将恐竭。万物无以生将恐灭。侯王无以贞将恐蹶。故贵以贱为本，高以下为基。是以侯王自称孤、寡、不谷。此非以贱为本邪？非乎。至誉无誉。不欲琭琭如玉，珞珞如石。 </p>
<h3 id="40"><a href="#40" class="headerlink" title="40."></a>40.</h3><p>反者道之动。弱者道之用。天下万物生於有，有生於无。 </p>
<h3 id="41"><a href="#41" class="headerlink" title="41."></a>41.</h3><p>上士闻道勤而行之。中士闻道若存若亡。下士闻道大笑之。不笑不足以为道。故建言有之。明道若昧。进道若退。夷道若纇。上德若谷。大白若辱。广德若不足。建德若偷。质真若渝。大方无隅。大器晚成。大音希声。大象无形。道隐无名。夫唯道善贷且成。 </p>
<h3 id="42"><a href="#42" class="headerlink" title="42."></a>42.</h3><p>道生一。一生二。二生三。三生万物。万物负阴而抱阳，冲气以为和。人之所恶，唯孤、寡不谷，而王公以为称，故物或损之而益，或益之而损。人之所教，我亦教之，强梁者，不得其死。吾将以为教父。 </p>
<h3 id="43"><a href="#43" class="headerlink" title="43."></a>43.</h3><p>天下之至柔，驰骋天下之至坚。无有入无间，吾是以知无为之有益。不言之教，无为之益天下希及之。 </p>
<h3 id="44"><a href="#44" class="headerlink" title="44."></a>44.</h3><p>名与身孰亲。身与货孰多。得与亡孰病。是故甚爱必大费。多藏必厚亡。知足不辱。知止不殆。可以长久。 </p>
<h3 id="45"><a href="#45" class="headerlink" title="45."></a>45.</h3><p>大成若缺，其用不弊。大盈若冲，其用不穷。大直若屈。大巧若拙。大辩若讷。静胜躁，寒胜热。清静为天下正。 </p>
<h3 id="46"><a href="#46" class="headerlink" title="46."></a>46.</h3><p>天下有道，却走马以粪。天下无道，戎马生於郊。祸莫大於不知足。咎莫大於欲得。故知足之足常足矣。 </p>
<h3 id="47"><a href="#47" class="headerlink" title="47."></a>47.</h3><p>不出户知天下。不窥牖见天道。其出弥远，其知弥少。是以圣人不行而知。不见而明。不为而成。 </p>
<h3 id="48"><a href="#48" class="headerlink" title="48."></a>48.</h3><p>为学日益。为道日损。损之又损，以至於无为。无为而不为。取天下常以无事，及其有事，不足以取天下。 </p>
<h3 id="49"><a href="#49" class="headerlink" title="49."></a>49.</h3><p>圣人无常心。以百姓心为心。善者吾善之。不善者吾亦善之，德善。信者吾信之。不信者吾亦信之，德信。圣人在天下，歙歙(xīxī,无所偏执的样子)焉，为天下浑其心。百姓皆注其耳目，圣人皆孩之。 </p>
<h3 id="50"><a href="#50" class="headerlink" title="50."></a>50.</h3><p>出生入死。生之徒，十有三。死之徒，十有三。人之生，动之於死地，亦十有三。夫何故？以其生生之厚。盖闻善摄生者，陆行不遇凶虎，入军不被甲兵。凶无所投其角。虎无所用其爪。兵无所容其刃。夫何故？以其无死地。 </p>
<h3 id="51"><a href="#51" class="headerlink" title="51."></a>51.</h3><p>道生之，德畜之，物形之，势成之。是以万物莫不尊道，而贵德。道之尊，德之贵，夫莫之命而常自然。故道生之，德畜之。长之育之。亭之毒之。养之覆之。生而不有，为而不恃，长而不宰。是谓玄德。 </p>
<h3 id="52"><a href="#52" class="headerlink" title="52."></a>52.</h3><p>天下有始，以为天下母。既得其母，以知其子。既知其子，复守其母，没身不殆。塞其兑，闭其门，终身不勤。开其兑，济其事，终身不救。见其小曰明，守柔曰强。用其光，复归其明，无遗身殃。是为习常。 </p>
<h3 id="53"><a href="#53" class="headerlink" title="53."></a>53.</h3><p>使我介然有知，行於大道，唯施是畏。大道甚夷，而人好径。朝甚除，田甚芜，仓甚虚。服文彩，带利剑，厌饮食，财货有馀。是谓盗夸。非道也哉。 </p>
<h3 id="54"><a href="#54" class="headerlink" title="54."></a>54.</h3><p>善建者不拔。善抱者不脱。子孙以祭祀不辍。修之於身其德乃真。修之於家其德乃馀。修之於乡其德乃长。修之於邦其德乃丰。修之於天下其德乃普。故以身观身，以家观家，以乡观乡，以邦观邦，以天下观天下。吾何以知天下然哉？以此。 </p>
<h3 id="55"><a href="#55" class="headerlink" title="55."></a>55.</h3><p>含德之厚比於赤子。毒虫不螫，猛兽不据，攫鸟不抟。骨弱筋柔而握固。未知牝牡之合而全作，精之至也。终日号而不嗄，和之至也。知和曰常。知常曰明。益生曰祥。心使气曰强。物壮则老。谓之不道，不道早已。 </p>
<h3 id="56"><a href="#56" class="headerlink" title="56."></a>56.</h3><p>知者不言。言者不知。挫其锐，解其纷，和其光，同其尘，是谓玄同。故不可得而亲。不可得而疏。不可得而利。不可得而害。不可得而贵。不可得而贱。故为天下贵。 </p>
<h3 id="57"><a href="#57" class="headerlink" title="57."></a>57.</h3><p>以正治国，以奇用兵，以无事取天下。吾何以知其然哉？以此。天下多忌讳而民弥贫。民多利器国家滋昏。人多伎巧奇物泫起。法令滋彰盗贼多有。故圣人云我无为而民自化。我好静而民自正。我无事而民自富。我无欲而民自朴。 </p>
<h3 id="58"><a href="#58" class="headerlink" title="58."></a>58.</h3><p>其政闷闷，其民淳淳。其政察察，其民缺缺。祸尚福之所倚。福尚祸之所伏。孰知其极，其无正。正复为奇，善复为妖。人之迷其日固久。是以圣人方而不割。廉而不刿。直而不肆。光而不耀。 </p>
<h3 id="59"><a href="#59" class="headerlink" title="59."></a>59.</h3><p>治人事天莫若啬。夫唯啬是谓早服。早服谓之重积德。重积德则无不克。无不克则莫知其极。莫知其极可以有国。有国之母可以长久。是谓深根固柢，长生久视之道。 </p>
<h3 id="60"><a href="#60" class="headerlink" title="60."></a>60.</h3><p>治大国若烹小鲜。以道莅天下，其迨ㄞ哄非其鬼不神，其神不伤人。非其神不伤人，圣人亦不伤人。夫两不相伤，故德交归焉。 </p>
<h3 id="61"><a href="#61" class="headerlink" title="61."></a>61.</h3><p>大国者下流，天下之交。天下之牝。牝常以静胜牡。以静为下。故大国以下小国，则取小国。小国以下大国，则取大国。故或下以取，或下而取。大国不过欲兼畜人。小国不过欲入事人。夫两者各得所欲，大者宜为下。 </p>
<h3 id="62"><a href="#62" class="headerlink" title="62."></a>62.</h3><p>道者万物之奥。善人之宝，不善人之所保。美言可以市尊。美行可以加人。人之不善，何弃之有。故立天子、置三公，虽有拱璧以先驷马，不如坐进此道。古之所以贵此道者何。不曰∶求以得，有罪以免邪？故为天下贵。 </p>
<h3 id="63"><a href="#63" class="headerlink" title="63."></a>63.</h3><p>为无为，事无事，味无味。大小多少，报怨以德。图难於其易，为大於其细。天下难事必作於易。天下大事必作於细。是以圣人终不为大，故能成其大。夫轻诺必寡信。多易必多难。是以圣人犹难之，故终无难矣。 </p>
<h3 id="64"><a href="#64" class="headerlink" title="64."></a>64.</h3><p>其安易持，其未兆易谋。其脆易泮，其微易散。为之於未有，治之於未乱。合抱之木生於毫末。九层之台起於累土。千里之行始於足下。为者败之，执者失之。是以圣人无为故无败，无执故无失。民之从事常於几成而败之。慎终如始则无败事。是以圣人欲不欲，不贵难得之货。学不学，复众人之所过，以辅万物之自然而不敢为。 </p>
<h3 id="65"><a href="#65" class="headerlink" title="65."></a>65.</h3><p>古之善为道者，非以明民，将以愚之。民之难治，以其智多。故以智治国，国之贼。不以智治国，国之福。知此两者，亦稽式。常知稽式，是谓玄德。玄德深矣、远矣！与物反矣。然後乃至大顺。 </p>
<h3 id="66"><a href="#66" class="headerlink" title="66."></a>66.</h3><p>江海之所以能为百谷王者，以其善下之，故能为百谷王。是以圣人欲上民，必以言下之。欲先民，必以身後之。是以圣人处上而民不重，处前而民不害。是以天下乐推而不厌。以其不争，故天下莫能与之争。 </p>
<h3 id="67"><a href="#67" class="headerlink" title="67."></a>67.</h3><p>天下皆谓我道大似不肖。夫唯大故似不肖。若肖，久矣！其细也夫。我有三宝持而保之∶一曰慈， 二曰俭，三曰不敢为天下先。慈故能勇，俭故能广，不敢为天下先故能成器长。今舍慈且勇，舍俭且广，舍後且先，死矣！夫慈以战则胜，以守则固。天将救之以慈卫之。 </p>
<h3 id="68"><a href="#68" class="headerlink" title="68."></a>68.</h3><p>善为士者不武。善战者不怒。善胜敌者不与。善用人者为之下。是谓不争之德。是谓用人之力。是谓配天之极。 </p>
<h3 id="69"><a href="#69" class="headerlink" title="69."></a>69.</h3><p>用兵有言，吾不敢为主而为客。不敢进寸而退尺。是谓行无行。攘无臂。扔无敌。执无兵。祸莫大於轻敌。轻敌几丧吾宝。故抗兵相加哀者胜矣。 </p>
<h3 id="70"><a href="#70" class="headerlink" title="70."></a>70.</h3><p>吾言甚易知、甚易行。天下莫能知、莫能行。言有宗、事有君。夫唯无知，是以我不知。知我者希，则我者贵。是以圣被褐怀玉。 </p>
<h3 id="71"><a href="#71" class="headerlink" title="71."></a>71.</h3><p>知不知上，不知知病。夫唯病病，是以不病。圣人不病，以其病病。夫唯病病，是以不病。 </p>
<h3 id="72"><a href="#72" class="headerlink" title="72."></a>72.</h3><p>民不畏威，则大威至。无狎其所居，无厌其所生。夫唯不厌，是以不厌。是以圣人自知不自见。自爱不自贵。故去彼取此。 </p>
<h3 id="73"><a href="#73" class="headerlink" title="73."></a>73.</h3><p>勇於敢则杀。勇於不敢则活。此两者或利或害。天之所恶孰知其故。天之道不争而善胜。不言而善应。不召而自来。繟(chǎn,舒缓)然而善谋。天网恢恢疏而不失。 </p>
<h3 id="74"><a href="#74" class="headerlink" title="74."></a>74.</h3><p>民不畏死，奈何以死惧之。若使民常畏死，而为奇者，吾得执而杀之，孰敢。常有司杀者杀。夫代司杀者杀，是谓代大匠斫。夫代大匠斫者，希有不伤其手矣。 </p>
<h3 id="75"><a href="#75" class="headerlink" title="75."></a>75.</h3><p>民之饥以其上食税之多，是以饥。民之难治以其上之有为，是以难治。民之轻死以其求生之厚，是以轻死。夫唯无以生为者，是贤於贵生。 </p>
<h3 id="76"><a href="#76" class="headerlink" title="76."></a>76.</h3><p>人之生也柔弱，其死也坚强。草木之生也柔脆，其死也枯槁。故坚强者死之徒，柔弱者生之徒。是以兵强则灭，木强则折。强大处下，柔弱处上。 </p>
<h3 id="77"><a href="#77" class="headerlink" title="77."></a>77.</h3><p>天之道其犹张弓与。高者抑之，下者举之。有馀者损之，不足者补之。天之道，损有馀而补不足。人之道，则不然，损不足以奉有馀。孰能有馀以奉天下，唯有道者。是以圣人为而不恃，功成而不处。其不欲见贤邪！ </p>
<h3 id="78"><a href="#78" class="headerlink" title="78."></a>78.</h3><p>天下莫柔弱於水。而攻坚强者，莫之能胜。以其无以易之。弱之胜强。柔之胜刚。天下莫不知莫能行。是以圣人云，受国之垢是谓社稷主。受国不祥是为天下王。正言若反。 </p>
<h3 id="79"><a href="#79" class="headerlink" title="79."></a>79.</h3><p>和大怨必有馀怨，安可以为善。是以圣人执左契，而不责於人。有德司契，无德司彻。天道无亲常与善人。 </p>
<h3 id="80"><a href="#80" class="headerlink" title="80."></a>80.</h3><p>小国寡民。使有什伯之器而不用。使民重死而不远徙。虽有舟舆无所乘之。虽有甲兵无所陈之。使民复结绳而用之。甘其食、美其服、安其居、乐其俗。邻国相望，鸡犬之声相闻。民至老死不相往来。 </p>
<h3 id="81"><a href="#81" class="headerlink" title="81."></a>81.</h3><p>信言不美。美言不信。善者不辩。辩者不善。知者不博。博者不知。圣人不积。既以为人己愈有。既以与人己愈多。天之道利而不害。圣人之道为而不争。 </p>
<p>更多资料，参见<a href="https://www.daodejing.org/" target="_blank" rel="noopener">https://www.daodejing.org/</a></p>

      
    </div>

    
    
    
      <footer class="post-footer">
        <div class="post-eof"></div>
      </footer>
  </article>
  
  
  

      
  
  
  <article itemscope itemtype="http://schema.org/Article" class="post-block" lang="en">
    <link itemprop="mainEntityOfPage" href="https://ligenyuan.github.io/2020/07/12/%E9%87%91%E5%88%9A%E7%BB%8F/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.gif">
      <meta itemprop="name" content="shenlan">
      <meta itemprop="description" content="">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="todo">
    </span>
      <header class="post-header">
        <h2 class="post-title" itemprop="name headline">
          
            <a href="/2020/07/12/%E9%87%91%E5%88%9A%E7%BB%8F/" class="post-title-link" itemprop="url">金刚经</a>
        </h2>

        <div class="post-meta">
            <span class="post-meta-item">
              <span class="post-meta-item-icon">
                <i class="far fa-calendar"></i>
              </span>
              <span class="post-meta-item-text">Posted on</span>
              

              <time title="Created: 2020-07-12 14:02:12 / Modified: 14:03:22" itemprop="dateCreated datePublished" datetime="2020-07-12T14:02:12+08:00">2020-07-12</time>
            </span>

          

        </div>
      </header>

    
    
    
    <div class="post-body" itemprop="articleBody">

      
          <h2 id="第一品-法会因由分"><a href="#第一品-法会因由分" class="headerlink" title="第一品 法会因由分"></a>第一品 法会因由分</h2><p>如是我闻，一时，佛在舍卫国祗树给孤独园，与大比丘众千二百五十人俱。尔时，世尊食时，著衣持钵，入舍卫大城乞食。于其城中，次第乞已，还至本处。饭食讫，收衣钵，洗足已，敷座而坐。</p>
<p>　</p>
<h2 id="第二品-善现启请分"><a href="#第二品-善现启请分" class="headerlink" title="第二品 善现启请分"></a>第二品 善现启请分</h2><p>时，长老须菩提在大众中即从座起，偏袒右肩，右膝着地，合掌恭敬而白佛言：“希有！世尊！如来善护念诸菩萨，善付嘱诸菩萨。世尊！善男子、善女人，发阿耨多罗三藐三菩提心，应云何住，云何降伏其心？”佛言：“善哉，善哉。须菩提！如汝所说，如来善护念诸菩萨，善付嘱诸菩萨。汝今谛听！当为汝说：善男子、善女人，发阿耨多罗三藐三菩提心，应如是住，如是降伏其心。”“唯然，世尊！愿乐欲闻。”</p>
<p>　</p>
<h2 id="第三品-大乘正宗分"><a href="#第三品-大乘正宗分" class="headerlink" title="第三品 大乘正宗分"></a>第三品 大乘正宗分</h2><p>佛告须菩提：“诸菩萨摩诃萨应如是降伏其心！所有一切众生之类：若卵生、若胎生、若湿生、若化生；若有色、若无色；若有想、若无想、若非有想非无想，我皆令入无余涅盘而灭度之。如是灭度无量无数无边众生，实无众生得灭度者。何以故？须菩提！若菩萨有我相、人相、众生相、寿者相，即非菩萨。”</p>
<p>　</p>
<h2 id="第四品-妙行无住分"><a href="#第四品-妙行无住分" class="headerlink" title="第四品 妙行无住分"></a>第四品 妙行无住分</h2><p>“复次，须菩提！菩萨于法，应无所住，行于布施，所谓不住色布施，不住声香味触法布施。须菩提！菩萨应如是布施，不住于相。何以故？若菩萨不住相布施，其福德不可思量。须菩提！于意云何？东方虚空可思量不？”“不也，世尊！”“须菩提！南西北方四维上下虚空可思量不？”“不也，世尊！”“须菩提！菩萨无住相布施，福德亦复如是不可思量。须菩提！菩萨但应如所教住。”</p>
<p>　</p>
<h2 id="第五品-如理实见分"><a href="#第五品-如理实见分" class="headerlink" title="第五品 如理实见分"></a>第五品 如理实见分</h2><p>“须菩提！于意云何？可以身相见如来不？”“不也，世尊！不可以身相得见如来。何以故？如来所说身相，即非身相。”佛告须菩提：“凡所有相，皆是虚妄。若见诸相非相，则见如来。”</p>
<p>　</p>
<h2 id="第六品-正信希有分"><a href="#第六品-正信希有分" class="headerlink" title="第六品 正信希有分"></a>第六品 正信希有分</h2><p>须菩提白佛言：“世尊！颇有众生，得闻如是言说章句，生实信不？”佛告须菩提：“莫作是说。如来灭后，后五百岁，有持戒修福者，于此章句能生信心，以此为实，当知是人不于一佛二佛三四五佛而种善根，已于无量千万佛所种诸善根，闻是章句，乃至一念生净信者，须菩提！如来悉知悉见，是诸众生得如是无量福德。何以故？是诸众生无复我相、人相、众生相、寿者相；无法相，亦无非法相。何以故？是诸众生若心取相，则为著我人众生寿者。若取法相，即著我人众生寿者。何以故？若取非法相，即著我人众生寿者，是故不应取法，不应取非法。以是义故，如来常说：‘汝等比丘，知我说法，如筏喻者；法尚应舍，何况非法。’”</p>
<p>　</p>
<h2 id="第七品-无得无说分"><a href="#第七品-无得无说分" class="headerlink" title="第七品 无得无说分"></a>第七品 无得无说分</h2><p>“须菩提！于意云何？如来得阿耨多罗三藐三菩提耶？如来有所说法耶？”须菩提言：“如我解佛所说义，无有定法名阿耨多罗三藐三菩提，亦无有定法，如来可说。何以故？如来所说法，皆不可取、不可说、非法、非非法。所以者何？一切圣贤，皆以无为法而有差别。”</p>
<p>　</p>
<h2 id="第八品-依法出生分"><a href="#第八品-依法出生分" class="headerlink" title="第八品 依法出生分"></a>第八品 依法出生分</h2><p>“须菩提！于意云何？若人满三千大千世界七宝以用布施，是人所得福德，宁为多不？”须菩提言：“甚多，世尊！何以故？是福德即非福德性，是故如来说福德多。”“若复有人，于此经中受持，乃至四句偈等，为他人说，其福胜彼。何以故？须菩提！一切诸佛，及诸佛阿耨多罗三藐三菩提法，皆从此经出。须菩提！所谓佛法者，即非佛法。”</p>
<p>　</p>
<h2 id="第九品-一相无相分"><a href="#第九品-一相无相分" class="headerlink" title="第九品 一相无相分"></a>第九品 一相无相分</h2><p>“须菩提！于意云何？须陀洹能作是念：‘我得须陀洹果’不？”须菩提言：“不也，世尊！何以故？须陀洹名为入流，而无所入，不入色声香味触法，是名须陀洹。”“须菩提！于意云何？斯陀含能作是念：‘我得斯陀含果’不？”须菩提言：不也，世尊！何以故？斯陀含名一往来，而实无往来，是名斯陀含。”“须菩提！于意云何？阿那含能作是念：‘我得阿那含果’不？”须菩提言：“不也，世尊！何以故？阿那含名为不来，而实无来，是名阿那含。”“须菩提！于意云何？阿罗汉能作是念，‘我得阿罗汉道’不？”须菩提言：“不也，世尊！何以故？实无有法名阿罗汉。世尊！若阿罗汉作是念：‘我得阿罗汉道’，即著我人众生寿者。世尊！佛说我得无净三昧，人中最为第一，是第一离欲阿罗汉。我不作是念：‘我是离欲阿罗汉’。世尊！我若作是念：‘我得阿罗汉道’，世尊则不说须菩提是乐阿兰那行者！以须菩提实无所行，而名须菩提是乐阿兰那行。</p>
<p>　</p>
<h2 id="第十品-庄严净土分"><a href="#第十品-庄严净土分" class="headerlink" title="第十品 庄严净土分"></a>第十品 庄严净土分</h2><p>佛告须菩提：“于意云何？如来昔在然灯佛所，于法有所得不？”“不也，世尊！如来在然灯佛所，于法实无所得。”“须菩提！于意云何？菩萨庄严佛土不？”“不也，世尊！何以故？庄严佛土者，则非庄严，是名庄严。”“是故须菩提！诸菩萨摩诃萨应如是生清净心，不应住色生心，不应住声香味触法生心，应无所住而生其心。须菩提！譬如有人，身如须弥山王，于意云何？是身为大不？”须菩提言：“甚大，世尊！何以故？佛说非身，是名大身。”</p>
<p>　</p>
<h2 id="第十一品-无为福胜分"><a href="#第十一品-无为福胜分" class="headerlink" title="第十一品 无为福胜分"></a>第十一品 无为福胜分</h2><p>“须菩提！如恒河中所有沙数，如是沙等恒河，于意云何？是诸恒河沙宁为多不？”须菩提言：“甚多，世尊！但诸恒河尚多无数，何况其沙。”“须菩提！我今实言告汝：若有善男子、善女人，以七宝满尔所恒河沙数三千大千世界，以用布施，得福多不？”须菩提言：“甚多，世尊！”佛告须菩提：“若善男子、善女人，于此经中，乃至受持四句偈等，为他人说，而此福德胜前福德。”</p>
<p>　</p>
<h2 id="第十二品-尊重正教分"><a href="#第十二品-尊重正教分" class="headerlink" title="第十二品 尊重正教分"></a>第十二品 尊重正教分</h2><p>“复次，须菩提！随说是经，乃至四句偈等，当知此处，一切世间、天人、阿修罗，皆应供养，如佛塔庙，何况有人尽能受持读诵。须菩提！当知是人成就最上第一希有之法，若是经典所在之处，则为有佛，若尊重弟子。”</p>
<p>　</p>
<h2 id="第十三品-如法受持分"><a href="#第十三品-如法受持分" class="headerlink" title="第十三品 如法受持分"></a>第十三品 如法受持分</h2><p>尔时，须菩提白佛言：“世尊！当何名此经，我等云何奉持？”佛告须菩提：“是经名为《金刚般若波罗蜜》，以是名字，汝当奉持。所以者何？须菩提！佛说般若波罗蜜，则非般若波罗蜜。须菩提！于意云何？如来有所说法不？”须菩提白佛言：“世尊！如来无所说。”“须菩提！于意云何？三千大千世界所有微尘是为多不？”须菩提言：“甚多，世尊！”“须菩提！诸微尘，如来说非微尘，是名微尘。如来说：世界，非世界，是名世界。须菩提！于意云何？可以三十二相见如来不？”“不也，世尊！何以故？如来说：三十二相，即是非相，是名三十二相。”“须菩提！若有善男子、善女人，以恒河沙等身命布施；若复有人，于此经中，乃至受持四句偈等，为他人说，其福甚多。”</p>
<p>　</p>
<h2 id="第十四品-离相寂灭分"><a href="#第十四品-离相寂灭分" class="headerlink" title="第十四品 离相寂灭分"></a>第十四品 离相寂灭分</h2><p>尔时，须菩提闻说是经，深解义趣，涕泪悲泣，而白佛言：“希有，世尊！佛说如是甚深经典，我从昔来所得慧眼，未曾得闻如是之经。世尊！若复有人得闻是经，信心清净，则生实相，当知是人，成就第一希有功德。世尊！是实相者，即是非相，是故如来说名实相。世尊！我今得闻如是经典，信解受持不足为难，若当来世，后五百岁，其有众生，得闻是经，信解受持，是人则为第一希有。<br>何以故？此人无我相、人相、众生相、寿者相。所以者何？我相即是非相，人相、众生、相寿者相即是非相。何以故？离一切诸相，则名诸佛。”佛告须菩提：“如是！如是！若复有人得闻是经，不惊、不怖、不畏，当知是人甚为希有。何以故？须菩提！如来说第一波罗蜜，非第一波罗蜜，是名第一波罗蜜。须菩提！忍辱波罗蜜，如来说非忍辱波罗蜜。何以故？须菩提！如我昔为歌利王割截身体，我于尔时，无我相、无人相、无众生相、无寿者相。何以故？<br>我于往昔节节支解时，若有我相、人相、众生相、寿者相，应生嗔恨。须菩提！又念过去于五百世作忍辱仙人，于尔所世，无我相、无人相、无众生相、无寿者相。是故须菩提！菩萨应离一切相，发阿耨多罗三藐三菩提心，不应住色生心，不应住声香味触法生心，应生无所住心。若心有住，则为非住。是故佛说：‘菩萨心不应住色布施。’须菩提！菩萨为利益一切众生，应如是布施。如来说：一切诸相，即是非相。又说：一切众生，即非众生。须菩提！如来是真语者、实语者、如语者、不诳语者、不异语者。须菩提！如来所得法，此法无实无虚。须菩萨，若菩萨心住于法而行布施，如人入暗，则无所见。若菩萨心不住法而行布施，如人有目，日光明照，见种种色。须菩提！当来之世，若有善男子、善女人，能于此经受持读诵，则为如来以佛智慧，悉知是人，悉见是人，皆得成就无量无边功德。”</p>
<p>　</p>
<h2 id="第十五品-持经功德分"><a href="#第十五品-持经功德分" class="headerlink" title="第十五品 持经功德分"></a>第十五品 持经功德分</h2><p>“须菩提！若有善男子、善女人，初日分以恒河沙等身布施，中日分复以恒河沙等身布施，后日分亦以恒河沙等身布施，如是无量百千万亿劫以身布施；若复有人，闻此经典，信心不逆，其福胜彼，何况书写、受持、读诵、为人解说。须菩提！以要言之，是经有不可思议、不可称量、无边功德。如来为发大乘者说，为发最上乘者说。若有人能受持读诵，广为人说，如来悉知是人，悉见是人，皆得成就不可量、不可称、无有边、不可思议功德。如是人等，则为荷担如来阿耨多罗三藐三菩提。<br>何以故？须菩提！若乐小法者，著我见、人见、众生见、寿者见，则于此经，不能听受读诵、为人解说。须菩提！在在处处，若有此经，一切世间、天、人、阿修罗，所应供养；当知此处则为是塔，皆应恭敬，作礼围绕，以诸华香而散其处。”</p>
<p>　</p>
<h2 id="第十六品-能净业障分"><a href="#第十六品-能净业障分" class="headerlink" title="第十六品 能净业障分"></a>第十六品 能净业障分</h2><p>“复次，须菩提！若善男子、善女人，受持读诵此经，若为人轻贱，是人先世罪业，应堕恶道，以今世人轻贱故，先世罪业则为消灭，当得阿耨多罗三藐三菩提。”“须菩提！我念过去无量阿僧祗劫，于然灯佛前，得值八百四千万亿那由他诸佛，悉皆供养承事，无空过者，若复有人， 于后末世，能受持读诵此经，所得功德，于我所供养诸佛功德，百分不及一，千万亿分、乃至算数譬喻所不能及。须菩提！若善男子、善女人，于后末世，有受持读诵此经，所得功德，我若具说者，或有人闻，心则狂乱，狐疑不信。须菩提！当知是经义不可思议，果报亦不可思议。”</p>
<p>　</p>
<h2 id="第十七品-究竟无我分"><a href="#第十七品-究竟无我分" class="headerlink" title="第十七品 究竟无我分"></a>第十七品 究竟无我分</h2><p>尔时，须菩提白佛言：“世尊！善男子、善女人，发阿耨多罗三藐三菩提心，云何应住？云何降伏其心？”佛告须菩提：“善男子、善女人，发阿耨多罗三藐三菩提者，当生如是心，我应灭度一切众生。灭度一切众生已，而无有一众生实灭度者。<br>何以故？须菩提！若菩萨有我相、人相、众生相、寿者相，则非菩萨。<br>所以者何？须菩提！实无有法发阿耨多罗三藐三菩提者。”“须菩提！于意云何？如来于然灯佛所，有法得阿耨多罗三藐三菩提不？”“不也，世尊！如我解佛所说义，佛于然灯佛所，无有法得阿耨多罗三藐三菩提。”佛言：“如是！如是！须菩提！实无有法如来得阿耨多罗三藐三菩提。须菩提！若有法得阿耨多罗三藐三菩提，然灯佛则不与我授记：汝于来世，当得作佛，号释迦牟尼。以实无有法得阿耨多罗三藐三菩提，是故然灯佛与我授记，作是言：‘汝于来世，当得作佛，号释迦牟尼。’<br>何以故？如来者，即诸法如义。若有人言：‘如来得阿耨多罗三藐三菩提’。须菩提！实无有法，佛得阿耨多罗三藐三菩提。须菩提！如来所得阿耨多罗三藐三菩提，于是中无实无虚。是故如来说：一切法皆是佛法。须菩提！所言一切法者，即非一切法，是故名一切法。须菩提！譬如人身长大。”须菩提言：“世尊！如来说：人身长大，则为非大身，是名大身。”“须菩提！菩萨亦如是。若作是言：‘我当灭度无量众生’，则不名菩萨。<br>何以故？须菩提！无有法名为菩萨。是故佛说：一切法无我、无人、无众生、无寿者。须菩提！若菩萨作是言，‘我当庄严佛土’，是不名菩萨。<br>何以故？如来说：庄严佛土者，即非庄严，是名庄严。须菩提！若菩萨通达无我法者，如来说名真是菩萨。</p>
<p>　</p>
<h2 id="第十八品-一体同观分"><a href="#第十八品-一体同观分" class="headerlink" title="第十八品 一体同观分"></a>第十八品 一体同观分</h2><p>“须菩提！于意云何？如来有肉眼不？”<br>“如是，世尊！如来有肉眼。”<br>“须菩提！于意云何？如来有天眼不？”<br>“如是，世尊！如来有天眼。”<br>“须菩提！于意云何？如来有慧眼不？”<br>“如是，世尊！如来有慧眼。”<br>“须菩提！于意云何？如来有法眼不？”<br>“如是，世尊！如来有法眼。”<br>“须菩提！于意云何？如来有佛眼不？”<br>“如是，世尊！如来有佛眼。”<br>“须菩提！于意云何？恒河中所有沙，佛说是沙不？”<br>“如是，世尊！如来说是沙。”<br>“须菩提！于意云何？如一恒河中所有沙，有如是等恒河，是诸恒河所有沙数，佛世界如是，宁为多不？”“甚多，世尊！”佛告须菩提：“尔所国土中，所有众生，若干种心，如来悉知。何以故？如来说：诸心皆为非心，是名为心。所以者何？须菩提！过去心不可得，现在心不可得，未来心不可得。”</p>
<p>　</p>
<h2 id="第十九品-法界通分分"><a href="#第十九品-法界通分分" class="headerlink" title="第十九品 法界通分分"></a>第十九品 法界通分分</h2><p>“须菩提！于意云何？若有人满三千大千世界七宝以用布施，是人以是因缘，得福多不？”“如是，世尊！此人以是因缘，得福甚多。”“须菩提！若福德有实，如来不说得福德多；以福德无故，如来说得福德多。”</p>
<p>　</p>
<h2 id="第二十品-离色离相分"><a href="#第二十品-离色离相分" class="headerlink" title="第二十品 离色离相分"></a>第二十品 离色离相分</h2><p>“须菩提！于意云何？佛可以具足色身见不？”“不也，世尊！如来不应以具足色身见。何以故？如来说：具足色身，即非具足色身，是名具足色身。”“须菩提！于意云何？如来可以具足诸相见不？”“不也，世尊！如来不应以具足诸相见。何以故？如来说：诸相具足，即非具足，是名诸相具足。”</p>
<p>　</p>
<h2 id="第二十一品-非说所说分"><a href="#第二十一品-非说所说分" class="headerlink" title="第二十一品 非说所说分"></a>第二十一品 非说所说分</h2><p>“须菩提！汝勿谓如来作是念：‘我当有所说法。’莫作是念，何以故？若人言：如来有所说法，即为谤佛，不能解我所说故。须菩提！说法者，无法可说，是名说法。”尔时，慧命须菩提白佛言：“世尊！颇有众生，于未来世，闻说是法，生信心不？”佛言：“须菩提！彼非众生，非不众生。何以故？须菩提！众生众生者，如来说非众生，是名众生。”</p>
<p>　</p>
<h2 id="第二十二品-无法可得分"><a href="#第二十二品-无法可得分" class="headerlink" title="第二十二品 无法可得分"></a>第二十二品 无法可得分</h2><p>须菩提白佛言：“世尊！佛得阿耨多罗三藐三菩提，为无所得耶？”佛言：“如是，如是。须菩提！我于阿耨多罗三藐三菩提乃至无有少法可得，是名阿耨多罗三藐三菩提。”</p>
<p>　</p>
<h2 id="第二十三品-净心行善分"><a href="#第二十三品-净心行善分" class="headerlink" title="第二十三品 净心行善分"></a>第二十三品 净心行善分</h2><p>复次，须菩提！是法平等，无有高下，是名阿耨多罗三藐三菩提；以无我、无人、无众生、无寿者，修一切善法，即得阿耨多罗三藐三菩提。须菩提！所言善法者，如来说即非善法，是名善法。</p>
<p>　</p>
<h2 id="第二十四品-福智无比分"><a href="#第二十四品-福智无比分" class="headerlink" title="第二十四品 福智无比分"></a>第二十四品 福智无比分</h2><p>“须菩提！若三千大千世界中所有诸须弥山王，如是等七宝聚，有人持用布施；若人以此《般若波罗蜜经》，乃至四句偈等，受持、为他人说，于前福德百分不及一，百千万亿分，乃至算数譬喻所不能及。”</p>
<p>　</p>
<h2 id="第二十五品-化无所化分"><a href="#第二十五品-化无所化分" class="headerlink" title="第二十五品 化无所化分"></a>第二十五品 化无所化分</h2><p>“须菩提！于意云何？汝等勿谓如来作是念：‘我当度众生。’须菩提！莫作是念。何以故？实无有众生如来度者。若有众生如来度者，如来则有我、人、众生、寿者。须菩提！如来说：‘有我者，则非有我，而凡夫之人以为有我。’须菩提！凡夫者，如来说则非凡夫。”</p>
<p>　</p>
<h2 id="第二十六品-法身非相分"><a href="#第二十六品-法身非相分" class="headerlink" title="第二十六品 法身非相分"></a>第二十六品 法身非相分</h2><p>“须菩提！于意云何？可以三十二相观如来不？”须菩提言：“如是！如是！以三十二相观如来。”佛言：“须菩提！若以三十二相观如来者，转轮圣王则是如来。”须菩提白佛言：“世尊！如我解佛所说义，不应以三十二相观如来。”尔时，世尊而说偈言：“若以色见我，以音声求我，是人行邪道，不能见如来”</p>
<p>　</p>
<h2 id="第二十七品-无断无灭分"><a href="#第二十七品-无断无灭分" class="headerlink" title="第二十七品 无断无灭分"></a>第二十七品 无断无灭分</h2><p>“须菩提！汝若作是念：‘如来不以具足相故，得阿耨多罗三藐三菩提。’须菩提！莫作是念，‘如来不以具足相故，得阿耨多罗三藐三菩提。’须菩提！汝若作是念，发阿耨多罗三藐三菩提心者，说诸法断灭。莫作是念！何以故？发阿耨多罗三藐三菩提心者，于法不说断灭相。”</p>
<p>　</p>
<h2 id="第二十八品-不受不贪分"><a href="#第二十八品-不受不贪分" class="headerlink" title="第二十八品 不受不贪分"></a>第二十八品 不受不贪分</h2><p>“须菩提！若菩萨以满恒河沙等世界七宝布施；若复有人知一切法无我，得成于忍，此菩萨胜前菩萨所得功德。须菩提！以诸菩萨不受福德故。”须菩提白佛言：“世尊！云何菩萨不受福德？”“须菩提！菩萨所作福德，不应贪著，是故说不受福德。”</p>
<p>　</p>
<h2 id="第二十九品-威仪寂净分"><a href="#第二十九品-威仪寂净分" class="headerlink" title="第二十九品 威仪寂净分"></a>第二十九品 威仪寂净分</h2><p>“须菩提！若有人言：如来若来若去、若坐若卧，是人不解我所说义。何以故？如来者，无所从来，亦无所去，故名如来。”</p>
<p>　</p>
<h2 id="第三十品-一合理相分"><a href="#第三十品-一合理相分" class="headerlink" title="第三十品 一合理相分"></a>第三十品 一合理相分</h2><p>“须菩提！若善男子、善女人，以三千大千世界碎为微尘，于意云何？是微尘众宁为多不？”“甚多，世尊！何以故？若是微尘众实有者，佛则不说是微尘众，所以者何？佛说：微尘众，即非微尘众，是名微尘众。世尊！如来所说三千大千世界，则非世界，是名世界。何以故？若世界实有，则是一合相。如来说：‘一合相，则非一合相，是名一合相。’须菩提！一合相者，则是不可说，但凡夫之人贪著其事。”</p>
<p>　</p>
<h2 id="第三十一品-知见不生分"><a href="#第三十一品-知见不生分" class="headerlink" title="第三十一品 知见不生分"></a>第三十一品 知见不生分</h2><p>“须菩提！若人言：佛说我见、人见、众生见、寿者见。须菩提！于意云何？是人解我说义不？”“不也，世尊！是人不解如来所说义。何以故？世尊说：我见、人见、众生见、寿者见，即非我见、人见、众生见、寿者见，是名我见、人见、众生见、寿者见。”“须菩提！发阿耨多罗三藐三菩提心者，于一切法，应如是知，如是见，如是信解，不生法相。须菩提！所言法相者，如来说即非法相，是名法相。”</p>
<p>　</p>
<h2 id="第三十二品-应化非真分"><a href="#第三十二品-应化非真分" class="headerlink" title="第三十二品 应化非真分"></a>第三十二品 应化非真分</h2><p>“须菩提！若有人以满无量阿僧祗世界七宝持用布施，若有善男子、善女人发菩提心者，持于此经，乃至四句偈等，受持读诵，为人演说，其福胜彼。云何为人演说，不取于相，如如不动。何以故？”“一切有为法，如梦幻泡影，如露亦如电，应作如是观”佛说是经已，长老须菩提及诸比丘、比丘尼、优婆塞、优婆夷，一切世间、天、人、阿修罗，闻佛所说，皆大欢喜，信受奉行。</p>
<p>金刚经全文讲解—<a href="http://www.jingangjing.net" target="_blank" rel="noopener">http://www.jingangjing.net</a></p>

      
    </div>

    
    
    
      <footer class="post-footer">
        <div class="post-eof"></div>
      </footer>
  </article>
  
  
  

      
  
  
  <article itemscope itemtype="http://schema.org/Article" class="post-block" lang="en">
    <link itemprop="mainEntityOfPage" href="https://ligenyuan.github.io/2020/07/12/%E5%A4%AA%E6%9E%81%E8%AF%B4/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.gif">
      <meta itemprop="name" content="shenlan">
      <meta itemprop="description" content="">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="todo">
    </span>
      <header class="post-header">
        <h2 class="post-title" itemprop="name headline">
          
            <a href="/2020/07/12/%E5%A4%AA%E6%9E%81%E8%AF%B4/" class="post-title-link" itemprop="url">太极说</a>
        </h2>

        <div class="post-meta">
            <span class="post-meta-item">
              <span class="post-meta-item-icon">
                <i class="far fa-calendar"></i>
              </span>
              <span class="post-meta-item-text">Posted on</span>
              

              <time title="Created: 2020-07-12 13:57:14 / Modified: 13:58:03" itemprop="dateCreated datePublished" datetime="2020-07-12T13:57:14+08:00">2020-07-12</time>
            </span>

          

        </div>
      </header>

    
    
    
    <div class="post-body" itemprop="articleBody">

      
          <h2 id="太极拳论-张三丰"><a href="#太极拳论-张三丰" class="headerlink" title="太极拳论 张三丰"></a>太极拳论 张三丰</h2><p>一举动周身俱要轻灵， 尤须贯串， 气宜 鼓荡， 神宜内敛； 无使有缺陷处， 无使有凹 凸处，无使有断续处。其根在脚，发于腿， 主宰于腰， 形于手指； 由脚而腿而腰， 总须 完整一气， 向前退后， 乃能得机得势； 有不 得机得势处，身便散乱，其病必于腰腿求之， 上下前后左右皆然。凡此皆是意，不在外面。 有上即有下，有前则有后，有左则有右，如 意要向上， 即寓下意， 若将物掀起而加以挫 之之力，斯其根自断，乃攘之速而无疑。虚 实宜分清楚， 一处有一处虚实，处处总此一虚实；周身节节贯串，无令丝毫间断耳。</p>
<h2 id="太极拳论-王宗岳"><a href="#太极拳论-王宗岳" class="headerlink" title="太极拳论 王宗岳"></a>太极拳论 王宗岳</h2><p>太极者，无极而生，动静之机，阴阳之母也。动之则分，静之则合。无过不及，随曲就伸。人刚我柔谓之走，我顺人背谓之粘。动急则急应，动缓则缓随。虽变化万端，而理唯一贯。由著熟而渐悟懂劲，由懂劲而阶及神明。然非用力之久不能豁然贯通焉。虚领顶劲，气沉丹田，不偏不倚，忽隐忽现。左重则左虚，右重则右杳。仰之则弥高， 俯之则弥深。进之则愈长，退之则愈促。一羽不能加，蝇虫不能落。人不知我，我独知人。英雄所向无敌，盖皆由此而及也！斯技旁门甚多，虽势有区别，概不外 “壮欺弱”、“慢让快”耳，有力打无力，手慢让手快，是皆先天自然之能，非关学力而有为也。察四两拨千斤之句，显非力胜！观耄耋御众之形，快何能为？立如枰凖，活似车轮，偏沉则随，双重则滞。每见数年纯功不能运化者，率皆自为人制，双重之病未悟耳。欲避此病，须知阴阳，粘即是走，走即是粘，阳不离阴，阴不离阳，阴阳相济，方为懂劲。懂劲后愈练愈精，默识揣摩，渐至从心所欲。本是舍已从人，多误舍近求远，所谓差之毫厘，谬之千里，学者不可不详辨焉！是为论。</p>
<h2 id="太极拳论-张松溪"><a href="#太极拳论-张松溪" class="headerlink" title="太极拳论 张松溪"></a>太极拳论 张松溪</h2><p>一名长拳，一名十三势。长拳者，如长江大海，滔滔不绝也。十三势者，掤、捋、挤、按　采、挒、肘、靠。进、退、顾、盼、定也。掤、捋、 挤、按、即坎、离　震、兑，四正方也。采、挒、肘、靠，即乾、坤、艮、巽，四斜角也。此八卦也。进步、退步　左顾、右盼、中定，即金、木、水、火、土也。 此五行也。合而言之，曰十三势。</p>
<h2 id="授密歌"><a href="#授密歌" class="headerlink" title="授密歌"></a>授密歌</h2><blockquote>
<p>唐人李道子；也有说是为宋书铭所传，是太极拳最好的秘诀！</p>
</blockquote>
<p>无形无象，全身透空。应物自然，西山悬磬。<br>虎吼猿鸣，泉清河静。翻江搅海，尽性立命。</p>
<h2 id="十三势行功歌-王宗岳"><a href="#十三势行功歌-王宗岳" class="headerlink" title="十三势行功歌 王宗岳"></a>十三势行功歌 王宗岳</h2><p>十三总势莫轻识，命意源头在腰隙；<br>变转虚实须留意，气偏身躯不稍痴。<br>静中触动动犹静，因敌变化示神奇，<br>势势存心揆用意，得来不觉费工夫。<br>刻刻留心在腰间，腹内松静气腾然；<br>尾闾中正神贯顶，满身轻利顶头悬。<br>仔细留心向推求，屈伸开合听自由；<br>入门引路须口授，功用无息法自休。<br>若言体用何为准，意气君来骨肉臣；<br>详推用意终何在？益寿延年不老春。<br>歌兮歌兮百四十，字字真切义无疑；<br>若不向此推求去，枉费工夫贻叹息。</p>
<h2 id="十三势行功心解-王宗岳"><a href="#十三势行功心解-王宗岳" class="headerlink" title="十三势行功心解 王宗岳"></a>十三势行功心解 王宗岳</h2><p>以心行气，务令沉着，乃能收敛入骨。以气运身，务令顺随，乃能便利从心。精神能提得起，则无迟重之虞；所谓头顶悬也。意气须换得灵，乃有圆活之趣；所谓变转虚实也。发劲须沉着松静，专注一方。立身须中正安舒，支撑八面。行气如九曲珠，无微不至（气遍身躯之谓）。运动如百炼钢，何坚不摧。形如搏兔之鹄，神如捕鼠之猫。静如山岳，动如江河。蓄劲如开弓，发劲如放箭。曲中求直，蓄而后发。力由脊发，步随身换。收即是放，放即是收。断而复连，往复须有折叠。进退须有转换。极柔软，然后极坚刚。能呼吸，然后能粘依。<br>气以直养而无害，劲以曲蓄而有余。心为令，气为旗，腰为纛。先求开展，后求紧凑；乃可臻于缜密矣。<br>又曰：“彼不动，己不动。彼微动，己先动。”劲似松非松，将展未展，劲断意不断。又曰：“先在心，后在身。腹松气敛入股。”神舒体静，刻刻在心。切记一动无有不动，一静无有不静。牵动往来气贴背，而敛入脊骨。内固精神，外示安逸。迈步如猫行，运劲如抽丝。全身意在精神，不在气。在气则滞，有气者无力。无气者纯刚。气若车轮。腰如车轴。</p>
<h2 id="武禹襄太極拳解"><a href="#武禹襄太極拳解" class="headerlink" title="武禹襄太極拳解"></a>武禹襄太極拳解</h2><p>身雖動，心貴靜，氣須斂，神宜舒。心為令，氣為旗，神為主帥，身為驅使。刻刻留意，方有所得。先在心，後在身。在身，則不知手之舞之，足之蹈之，所謂「一氣呵成」，「捨己從人」，「引進落空」，「四兩撥千斤」也。</p>
<p>須知一動無有不動，一靜無有不靜。視動猶靜，視靜猶動。內固精神，外示安逸。須要從人，不要由己。從人則活，由己則滯。尚氣者無力，養氣者純剛。<br>彼不動，己不動，彼微動，己先動。以己依人，務要知己，乃能隨轉隨接。以己黏人，必須知人，乃能不後不先。</p>
<p>精神能提得起，則無遲重之虞。黏依能跟得靈，方見落空之妙。往復須分陰陽，進退須有轉合。機由己發，力從人借。發勁須上下相隨，乃能一往無敵。立身須中正不偏，方能八面支撐。靜如山嶽，動若江河。邁步如臨淵，運勁如抽絲。蓄勁如張弓，發勁如放箭。</p>
<p>行氣如九曲珠，無微不到。運勁如百煉鋼，何堅不摧。形如搏兔之鶻，神似補鼠之貓。曲中求直，蓄而後發。收即是放，連而不斷。極柔軟，然後能極堅剛。能黏依，然後能靈活。氣以直養而無害，勁以曲蓄而有餘。漸至物來順應，是亦知止能得矣。</p>
<p>又曰，先在心，後在身。腹鬆，氣斂入骨，神舒體靜，刻刻存心。切記一動無有不動，一靜無有不靜。視靜猶動，視動猶靜。動牽往來氣貼背，斂入脊骨。要靜，內固 精神，外示安逸。邁步如貓行，運勁如抽絲。<strong>全身意在蓄神</strong>，不在氣，在氣則滯。尚氣者無力，養氣者純剛。氣如車輪，腰如車軸。</p>
<p>又曰，彼不動，己不動，彼微動，己先動。似鬆非鬆，將展未展，勁斷意不斷。</p>
<h2 id="武禹襄十三势说略"><a href="#武禹襄十三势说略" class="headerlink" title="武禹襄十三势说略"></a>武禹襄十三势说略</h2><p>每一動，惟手先著力，隨即鬆開。猶須貫串，不外起承轉合。始而意動，既而勁動，轉接要一線串成。</p>
<p>氣宜鼓盪，神宜內歛。勿使有缺陷處，勿使有凹凸處，勿使有斷續處。其根在腳，發於腿，主宰於腰，形於手指。由腳而腿而腰，總須完整一氣，向前退後，乃能得機得勢。有不得機得勢處，身便散亂，必至偏倚，其病必於腰腿求之。</p>
<p>上下前後左右皆然，凡此皆是意，不在外面。有上即有下，有前即有後，有左即有右。如意要向上，即寓下意。若將物掀起，而加以挫之之力，斯其根自斷，乃壞之速而無疑。</p>
<p>虛實宜分清楚，一處自有一處虛實，處處總有此一虛實。週身節節貫串，勿令絲毫間斷。</p>
<h2 id="打手歌-张松溪"><a href="#打手歌-张松溪" class="headerlink" title="打手歌 张松溪"></a>打手歌 张松溪</h2><p>掤捋挤按须认真,<br>上下相随人难进。<br>任他巨力来打我,<br>牵动四两拨千斤。<br>引进落空合即出,<br>沾连黏随不丢顶。</p>
<h2 id="五字訣"><a href="#五字訣" class="headerlink" title="五字訣"></a>五字訣</h2><p>一曰　心靜<br>心不靜則不專，一舉手，前後左右全無定向，故要心靜。起初舉動，未能由己，要悉心體認，隨人所動，隨屈就伸，不丟不 頂，勿自伸縮。彼有力，我亦有力，我力在先。彼無力，我亦無力，我意仍在先。要刻刻留心，挨何處，心要用在何處，須向不丟不頂中討消息。從此做去，一年半 載，便能施於身。此全是用意，不是用勁。久之，則人為我制，我不為人制矣。</p>
<p>二曰　身靈<br>身滯則進退不能自如，故要身靈。舉手不可 有呆像，彼之力方礙我皮毛，我之意己入彼骨內。兩手支撐，一氣貫串。左重則左虛，而右已去。右重則右虛，而左已去。氣如車輪，週身俱要相隨。有不相隨處， 身便散亂，便不得力，其病於腰腿求之。先以心使身，從人不從己，後身能從心，由己仍是從人。由己則滯，從人則活。能從人，手上便有分寸。秤彼勁之大小，分 釐不錯。權彼來之長短，毫髮無差。前進後退，處處恰合，工彌久而技彌精矣。</p>
<p>三曰　氣斂<br>氣勢散漫，便無含蓄，身易散亂。務使氣斂入脊骨，呼吸通靈，週身罔間。吸為合為蓄，呼為開為發。蓋吸則自然提得起，亦拏得人起。呼則自然沉得下、亦放得人出。此是以意運氣，非以力使氣也。</p>
<p>四曰　勁整<br>一 身之勁，練成一家。分清虛實，發勁要有根源。勁起於腳根，主於腰間，形於手指，發於脊骨。又要提起全副精神，於彼勁將出未發之際，我勁已接入彼勁，恰好不 先不後，如皮燃火，如泉湧出。前進後退，絲毫不亂。曲中求直，蓄而後發，方能隨手奏效。此所謂「借力打人」，「四兩撥千斤」也。</p>
<p>五曰　神聚<br>上 四者俱備，纔歸神聚。神聚則一氣鼓鑄，鍊氣歸神，氣勢騰挪，精神貫注，開合有致，虛實清楚。左虛則右實，右虛則左實。虛非全然無力，氣勢要有騰挪。實非全 然占煞，精神要貴貫注。緊要全在胸中腰間運化，不在外面。力從人借，氣由脊發。胡能氣由脊發，氣向下沉，由兩肩收於脊骨，注於腰間，此氣之由上而下也，謂 之合。由腰形於脊骨，佈於兩膊，施於手指，此氣之由下而上也，謂之開。合便是收，開即是放。能懂開合，便知陰陽。到此地位，工用一日，技精一日，漸至從心 所欲，罔不如意矣。</p>
<h2 id="陳王庭拳經總歌"><a href="#陳王庭拳經總歌" class="headerlink" title="陳王庭拳經總歌"></a>陳王庭拳經總歌</h2><p>縱放屈伸人莫知，諸靠纏繞我皆依。<br>劈打推壓得進步，搬撂橫採也難敵。<br>鉤掤逼攬人人曉，閃驚巧取有誰知。<br>佯輸詐走誰雲敗，引誘回衝致勝歸。<br>滾拴搭掃靈微妙，橫直劈砍奇更奇。<br>截進遮攔穿心肘，迎風接步紅砲捶。<br>二換掃壓掛面腳，左右邊簪莊跟腿。<br>截前壓後無縫鎖，聲東擊西要熟識。<br>上籠下提君須記，進攻退閃莫遲遲。<br>藏頭蓋面天下有，攢心剁脅世間稀。<br>教師不識此中理，難將武藝論高低。</p>
<h2 id="吴式太极拳（北派）口诀"><a href="#吴式太极拳（北派）口诀" class="headerlink" title="吴式太极拳（北派）口诀"></a>吴式太极拳（北派）口诀</h2><p>端庄平稳，气度开阔；单腿负重，川轨步型；虚实分清，六球相佐；立圆为主，按窍运身；<br>轻静柔化，伺机而动；紧凑舒伸，如水洇沙；行云流水，纯以意行；诗情画意，三才相通。</p>

      
    </div>

    
    
    
      <footer class="post-footer">
        <div class="post-eof"></div>
      </footer>
  </article>
  
  
  

      
  
  
  <article itemscope itemtype="http://schema.org/Article" class="post-block" lang="en">
    <link itemprop="mainEntityOfPage" href="https://ligenyuan.github.io/2020/07/12/%E8%80%81%E9%9F%AD%E8%8F%9C%E7%9A%84%E8%A7%89%E6%82%9F/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.gif">
      <meta itemprop="name" content="shenlan">
      <meta itemprop="description" content="">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="todo">
    </span>
      <header class="post-header">
        <h2 class="post-title" itemprop="name headline">
          
            <a href="/2020/07/12/%E8%80%81%E9%9F%AD%E8%8F%9C%E7%9A%84%E8%A7%89%E6%82%9F/" class="post-title-link" itemprop="url">老韭菜的觉悟</a>
        </h2>

        <div class="post-meta">
            <span class="post-meta-item">
              <span class="post-meta-item-icon">
                <i class="far fa-calendar"></i>
              </span>
              <span class="post-meta-item-text">Posted on</span>
              

              <time title="Created: 2020-07-12 08:38:50 / Modified: 14:00:02" itemprop="dateCreated datePublished" datetime="2020-07-12T08:38:50+08:00">2020-07-12</time>
            </span>

          

        </div>
      </header>

    
    
    
    <div class="post-body" itemprop="articleBody">

      
          <h2 id="见天地"><a href="#见天地" class="headerlink" title="见天地"></a>见天地</h2><p><code>周而复始，起起伏伏</code>，<code>短期的惊险跌宕，在长期来看只是一个浪花</code>。</p>
<h2 id="见众生"><a href="#见众生" class="headerlink" title="见众生"></a>见众生</h2><p>人性的欲望与贪婪</p>
<h2 id="见自己"><a href="#见自己" class="headerlink" title="见自己"></a>见自己</h2><p><code>朝闻道，夕死可矣</code></p>

      
    </div>

    
    
    
      <footer class="post-footer">
        <div class="post-eof"></div>
      </footer>
  </article>
  
  
  

      
  
  
  <article itemscope itemtype="http://schema.org/Article" class="post-block" lang="en">
    <link itemprop="mainEntityOfPage" href="https://ligenyuan.github.io/2020/07/10/hello-todo/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.gif">
      <meta itemprop="name" content="shenlan">
      <meta itemprop="description" content="">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="todo">
    </span>
      <header class="post-header">
        <h2 class="post-title" itemprop="name headline">
          
            <a href="/2020/07/10/hello-todo/" class="post-title-link" itemprop="url">Hello todo</a>
        </h2>

        <div class="post-meta">
            <span class="post-meta-item">
              <span class="post-meta-item-icon">
                <i class="far fa-calendar"></i>
              </span>
              <span class="post-meta-item-text">Posted on</span>

              <time title="Created: 2020-07-10 08:18:28" itemprop="dateCreated datePublished" datetime="2020-07-10T08:18:28+08:00">2020-07-10</time>
            </span>
              <span class="post-meta-item">
                <span class="post-meta-item-icon">
                  <i class="far fa-calendar-check"></i>
                </span>
                <span class="post-meta-item-text">Edited on</span>
                <time title="Modified: 2020-07-12 14:00:34" itemprop="dateModified" datetime="2020-07-12T14:00:34+08:00">2020-07-12</time>
              </span>

          

        </div>
      </header>

    
    
    
    <div class="post-body" itemprop="articleBody">

      
          <p>Welcome to [todo]!  Anything,just to do it,As long as you don’t give up, as long as you keep doing and keep following your dream, it makes you stronger, makes you better.</p>
<h2 id="Quick-Start"><a href="#Quick-Start" class="headerlink" title="Quick Start"></a>Quick Start</h2><h3 id="Create-a-new-post"><a href="#Create-a-new-post" class="headerlink" title="Create a new post"></a>Create a new post</h3><figure class="highlight bash"><table><tr><td class="gutter"><pre><span class="line">1</span><br><span class="line">2</span><br><span class="line">3</span><br><span class="line">4</span><br></pre></td><td class="code"><pre><span class="line">$ hexo new <span class="string">"My New Post"</span></span><br><span class="line">$ hexo server</span><br><span class="line">$ hexo generate</span><br><span class="line">$ hexo deploy</span><br></pre></td></tr></table></figure>

<p>More info: <a href="https://www.baidu.com" target="_blank" rel="noopener">baidu</a></p>

      
    </div>

    
    
    
      <footer class="post-footer">
        <div class="post-eof"></div>
      </footer>
  </article>
  
  
  


  



        </div>
        

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 
  <span itemprop="copyrightYear">2020</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">shenlan</span>
</div>
  <div class="powered-by">Powered by <a href="https://hexo.io/" class="theme-link" rel="noopener" target="_blank">Hexo</a> & <a href="https://theme-next.js.org/muse/" class="theme-link" rel="noopener" target="_blank">NexT.Muse</a>
  </div>

        








      </div>
    </footer>
  </div>

  
  <script src="/lib/anime.min.js"></script>

<script src="/js/utils.js"></script>

<script src="/js/motion.js"></script>


<script src="/js/schemes/muse.js"></script>


<script src="/js/next-boot.js"></script>


  















  

  

</body>
</html>
